---
title: Een visie voor Europa
date: 2019-04-13 00:04:13 +0000
related_posts: []
description: Johannes Calvijn
tags: []
featured_image: "/uploads/blog/Calvijn.png"

---
Waarom is hij gekozen? Waarom Calvijn? Een student vroeg me eens "Is hij niet degene die schreef over predestinatie? Hoe kan je dan missionair werk doen?" Wacht even voordat je Calvijn terug op de plank zet.

Het was niet het idee van Calvijn (1509-1564) om voorganger te worden in Genève. Het vond allemaal plaats toen hij op weg was naar Straatsburg. Vanwege oorlogssituaties was de directe weg naar zijn bestemming geblokkeerd. Calvijn moest via Genève reizen. Hij nam voor om slechts een nacht in de stad te verblijven. Calvijn probeerde zich stil te houden. Incognito-modus. Ondanks zijn bedoelingen herkenden anderen hem. Helaas voor hem werd dit nieuws snel verspreid. Farel, een man "die met een ongelooflijke ijver voor het evangelie werkte", dwong hem om in Genève te blijven. Calvijn verontschuldigde zich en legde uit dat hij had besloten om zijn leven lang in afzondering te studeren. Farel bestrafte hem! Calvijn schreef later dat Farel zei "dat God zeker mijn vrede vervloeken zou als ik mijzelf terughield van het geven van hulp in een tijd van dergelijke grote nood".\[1\] Calvijn annuleerde zijn reis en werd predikant in Genève.

Wist je dat Calvijn een hart had voor wereldwijde missie? Eens zei hij dat als we menselijkheid in ons hebben, we er alles aan moeten doen wat we kunnen doen om het Evangelie te delen met alle mensen. We zouden bewogen moeten zijn met medelijden, wanneer me mensen naar het verderf zien gaan. We moeten hen redden en vertellen over de weg van de zaligheid.\[2\] Voor hem is het onbetwijfelbaar dat goddelijke mannen en vrouwen een passie hebben voor het delen van het Evangelie.

Calvijn had een visie om Europa door het Evangelie te laten veranderen. Vele predikanten en kerkplanters werden toegerust in het opleidingscentrum in Genève. Pierre Brully (1512-1545) was de eerste zendeling, gezonden om het Evangelie in katholieke gebieden in de Nederlanden te verspreiden. Hij overleefde slechts drie maanden en werd verbrand op een brandstapel in Doornik. In de jaren na zijn dood werden er echter veel meer predikanten uitgezonden. Tussen de jaren 1555 en 1562 vertrokken zesenvijftig predikanten naar Frankrijk, tien naar Piedmont, twee naar Brazilië en drie anderen naar Londen, Antwerpen en Turijn.\[3\] Ondanks felle vervolgingen stonden de Franse predikanten in vuur en vlam voor Christus. De missionaire activiteiten beïnvloedden Frankrijk enorm en een Franse opwekking startte. Het aantal georganiseerde Gereformeerde kerken nam toe van 5 (1555) tot bijna 100 (1559) en bereikte 2.150 (1562) binnen acht jaar.\[4\] Pierre Viret werd predikant in Nîmes en zijn gemeente telde ongeveer 8.000 leden. Tijdens de jaren '60 bezochten tenminste 300.000 mensen de Gereformeerde kerken, wat neerkomt op tien procent van de Franse bevolking.\[5\]

Wacht je op Viret? Neem de fakkel over en verander Europa.

\[1\] Calvin, John (1958) _Commentaries_, trans. by Haroutunian, Joseph, Philadelphia, PA: Westminster, 53.

\[2\] Calvin, John (1987) _Sermons of Master John Calvin upon the Fifthe Book of Moses called Deuteronomie_, trans. by Arthur Golding, Edinburgh: Banner of Truth, sermon on Deuteronomy 33:18-19.

\[3\] Selderhuis, _John Calvin,_ 241.

\[4\] Reid, W. S. (ed.) (1982) _John Calvin: his influence on the western world. Contemporary evangelical perspectives,_ Grand Rapids, MI: Zondervan, 77.

\[5\] Beeke, J. (2009) “John Calvin – teacher and practitioner of evangelism,” in: Schirrmacher, Thomas (ed.) _Calvin and World Mission_, Mission Classics 6, Nürnberg, VTR Publications, 163-179.