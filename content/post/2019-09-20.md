---
date: 2019-09-20T09:20:00-00:00
omit_header_text: true
featured_image: "/uploads/blog/Wie.png"
tags: ["Jesus"]
title: "Wie is Jezus?"
---
Wie is Jezus? Volgens C.S. Lewis is het niet mogelijk om Jezus’ claim dat Hij God is aan de kant te schuiven door te zeggen dat Jezus een morele leraar was. Er zijn slechts drie opties: Jezus was een leugenaar, gek of Jezus is Heer. Stel deze vraag eens aan een vriend waarvan je weet dat hij in een god gelooft maar niet zeker is over de identiteit van Jezus. "Wie is Jezus, denk je?" 

"Wie zeggen jullie dat Ik ben?" (Markus 8:29). Jezus stelt deze cruciale vraag op een belangrijke plaats. Markus beschrijft dat Jezus en de discipelen op weg waren naar Caesarea Filippi. Ze waren "onderweg". Tijdens het reizen passeren ze enkele belangrijke monumenten. Eén van deze monumenten is het Augusteum van Herodes (gebouwd ca. 20 voor Christus). Herodes de Grote bouwde dit Augusteum om keizer Augustus te eren, waarschijnlijk als de zoon van God. Stel je voor dat Jezus en zijn discipelen precies langs dit Augusteum lopen, een hoge tempel, het licht van de zon weerkaatsend. Jezus keert zich tot de discipelen en stelt de vraag over Zijn identiteit. Simon Petrus bekent: "U bent de Christus, de Zoon van de levende God" (Matth. 16:16). Met andere woorden, niet Caesar, maar U, Jezus, kunt echt beweren de Zoon van God te zijn. Jezus beveelt de discipelen om anderen niet te vertellen dat Hij de Christus is, de Messias. Later beweert Jezus echter in het openbaar dat Hij de Zoon van God is (Matth. 26:63-64; Lukas 22:70).

In Johannes 8:58 onthult Jezus meer over wie Hij is: "Voorwaar, voorwaar, Ik zeg u: Vóór Abraham geboren was, ben Ik". Abraham is gemaakt, hij was een schepsel. Jezus zegt niet over zichzelf "Ik was". Jezus zegt: "Ik ben", hij is niet gemaakt. "Ik ben" verwijst naar de Naam van God. In Exodus 3:14 onthult God zijn naam aan Mozes: "Ik ben wie Ik ben". Daarna zendt God Mozes naar het volk van Israël en Mozes moet tegen hen zeggen: "Ik ben heeft mij naar u gezonden". In Johannes 8 verwijst Jezus naar dezelfde passage en identificeert zichzelf als de grote Ik ben. Deze twee woorden "Ik ben" bevestigen het eeuwige bestaan van Jezus. Eeuwig leven behoort tot het goddelijke. Jezus bestaat voordat een mens werd geschapen. Jezus’ publiek neemt de claim van Jezus zeer ernstig en beschuldigt Hem van godslastering. Bijgevolg: "Zij namen dan stenen op om ze op Hem te werpen” (Joh. 8:59).

Wie is Jezus volgens jou?
