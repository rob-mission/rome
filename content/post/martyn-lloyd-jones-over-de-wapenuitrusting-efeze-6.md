---
omit_header_text: true
title: Martyn Lloyd Jones over de wapenuitrusting van God
date: 2020-06-18T09:00:00+00:00
description: 'Een overzicht van de Wapenuitrusting van God uit Efeze 6: 10-20 door
  Martyn Lloyd Jones. '
tags:
- Nieuwe Testament
- Kerkgeschiedenis
related_posts: []
featured_image: "/uploads/castle.jpg"
images:
- "/uploads/castle-1.jpg"

---
Een overzicht van de _Wapenuitrusting van God_ uit Efeze 6: 10-20 door Martyn Lloyd Jones. 

**Gordel van de waarheid**  
_Betekenis_: Algemene waarheden of doctrines uit de Schrift.  
_Referenties_: Joh. 8:30-31, 17:17; 1 Petr. 1:14.  
_Gestalte_: Dwaalleraren, kwaadaardige gezelschappen (1 Kor. 15:33).  
_Misleiding_: “Het is goed om in Jezus te geloven, maar als je niet besneden bent, dan ben je geen echt christen” (Hand. 15, Gal. 2); “De opstanding heeft al plaatsgevonden” (2 Tim. 2:18); “Waarheid is niet te definiëren”; “Eenheid gaat voor waarheid”.  
_Toepassing_: Ken de waarheid en laat je vasthouden door de waarheid.

**Borstharnas**  
_Betekenis_: Gevoelens en affecties beschermen, omdat deze de wil beïnvloeden. Beseffen bekleed te zijn met de gerechtigheid van Christus (_toegerekend_) en de gerechtigheid van Christus in ons, het nieuwe leven (_meegedeeld_).  
_Referenties_: Fil. 3:8-9; 2 Kor. 5:21; Rom. 6:17.  
_Gestalte_: Leven op emoties, gevoel, ervaringen, werk of activiteiten.  
_Misleiding_: “Ik heb een visioen van de Heer gekregen”; “Ik ben niet vol met zonde, ik ben te goed”; “Ik vertrouw op mijn eigen goede ethiek”; “Ik ben al zo lang christen, wat heb ik eigenlijk gepresteerd?”; “Waarom laat God al deze ellende toe?”. De tegenstander doet er alles aan om het zichtbare, de wereld, tegen je te gebruiken.  
_Toepassing_: Zie jezelf als een onwaardige dienaar (Luk. 17:7-10) om trots en hoogmoed te bannen. Het enige waarvan je zeker kunt zijn is Christus’ gerechtigheid. Let er op dat je niet door alles wat je doet, jezelf opgewekt houdt. Bereid je in het alledaagse leven voor op de komende wereld.

**Sandalen**  
_Betekenis_: Wees in balans. Je moet grip hebben en weten waar je voor staat. Compromissen maken met betrekking tot het Woord van God leidt tot uitglijden in de doctrine, gevolgd door de praktijk.   
_Referenties_: Tit. 3:1; 2 Kor. 1:19; Ef. 4:14.  
_Gestalte_: Niet gebalanceerd staan in de samenleving, onkunde hebben over de Schriften.  
_Misleiding_: Je hebt een gedeeld hart: je weet niet wat te geloven en je maakt compromissen, wellicht om aardig gevonden worden of om eenheid te bevorderen. Je begeeft je in activiteiten om andersdenkenden te pleasen. Vragen die je aan het twijfelen kunnen brengen zijn bijvoorbeeld: “Geloof je echt dat de Bijbel het geïnspireerde Woord van God is?”; “Geloof je in de opstanding en in wonderen?”  
_Toepassing_: Weet wat je gelooft. Wees waakzaam. Wees bekend met satans subtiliteit en tactiek (2 Kor. 2:11). Wacht eerst totdat je weet wat mensen geloven, voordat je ze gelooft omdat ze zich aardig voordoen. Doe alleen datgene waar je zelf capabel voor bent om te doen. In andere woorden, laat je niet door vrienden Saul’s harnas omgedaan worden (1 Sam. 17: 38-40).

**Schild**  
_Betekenis_: Een snelle toepassing van datgene wat je gelooft als een antwoord op wat de duivel op je afvuurt.  
_Referenties_: 2 Tim. 3:12; 1 Pet. 4, 5:8-9; 1 Joh. 5:4; Gen. 15:1.  
_Gestalte_: De strijd speelt zich af in de gedachtewereld of moeilijke omstandigheden waarin je jezelf kunt bevinden.  
_Misleiding_: Het is satans tactiek om er voor te zorgen dat je niet in de gaten hebt dat demonen vurige pijlen afvuren. Satan drijft de je in wanhoop en hopeloosheid. Het is mogelijk geplaagd te worden met verschrikkelijke gedachten zoals: “God is niet in je geïnteresseerd”. Deze gedachten komen niet uit jezelf voort.   
_Toepassing_: Het geloof richt zich op Gods karakter en beloften. Ken dit en dan ben je klaar om het schild op te heffen. Antwoord in verzoekingen dat wat God heeft beloofd zal uitkomen. Het schild opheffen betekent dat je laat zien dat je afhankelijk bent van God en Zijn genade in Christus.

**Helm**  
_Betekenis_: De zaligheid is niet alleen iets waarin je jezelf nu verblijdt, het is ook iets wat komt. Het is de hoop van de glorie.  
_Referenties_: Ps. 72; 1 Kor. 1:30; 1 Kor. 15:32vv; 2 Kor. 4:6vv;  
_Gestalte_: Vermoeidheid tijdens het goed doen (Gal. 6:9) of ontmoedigd zijn door vervolging en moeilijkheden (Hebr. 10; 2 Petr. 3). Kortom de christen ziet de geestelijke strijd niet meer zitten.  
_Misleiding_: “Komt er geen einde aan de strijd?”; “Is het niet zinloos wat ik aan het doen ben?”; “Wat geeft het geloof mij eigenlijk?”.  
_Toepassing_: Focus niet op de details van het christelijke leven, maar op de grote waarheid wat het geheel omvat. Focus niet te veel op de lokale gevechten die geleverd moeten worden, maar bekijk het grote aanvalsplan van God, wat toewerkt naar de dag van de grote overwinning. Blijf in gebed (Luk. 18:1), houd aan in het goeddoen en richt je op de dingen die boven zijn (Kol. 2). Aanvallen kunnen afgeslagen worden door uit te spreken dat je gered bent, dat je gered wordt en uiteindelijk geheel gered zal zijn (Joh. 10:28, 29).

**Zwaard**  
_Betekenis_: Beseffen gereed te zijn om satan te kunnen weerstaan. Het gaat om een gedetailleerde kennis van de Schriften.  
_Referenties_: Mat. 4:1; Luk. 10:25-26; Joh. 10:31-36; Hand. 17.  
_Gestalte_: Een leeg of hunkerend gevoel en een gevoel van hopeloosheid. Jezelf laten intimideren door de vijand. Of mogelijk heb je overmoed door te denken dat je satan kunt verslaan op eigen kracht.   
_Misleiding_: “Ik weet niet precies wat er wel en niet bij het Woord van God hoort”; “Ik kan niet alles geloven in de Schriften”; “Ik weet niet of de Bijbel door God geïnspireerd is”.  
_Toepassing_: Realiseer jezelf dat christen-zijn niet betekent dat je zonder zorgen zal leven. Het Woord is compleet betrouwbaar (2 Tim. 3:16; 2 Pet. 1:19-21), en gebruik het Woord dan ook om onwaarheden te ontmaskeren. De Bijbel is de standaard voor alles. Ken het Woord door-en-door. Zorg dat je in refereren naar teksten ook de vindplaats weet.

**Gebed**  
_Betekenis_: De uitrusting kan niet gebruikt worden zonder de omgang met God.  
_Referenties_: Luk. 18:1; Ef. 2:18; Rom. 8:26; Fil. 3:3.  
_Gestalte_: Een dode orthodoxe kerk, zonder echt vurig gebed. Formulier-gebeden zijn vaak een letter zonder geest. Subjectiviteit kan centraal staan in het gebed: het gaat om mijn problemen, moeilijkheden en vrees.  
_Misleiding_: Herhaling van gebeden. Het gebed is gebaseerd op rituelen en vormen: “We zullen nu een gebed voordragen”. Het _zelf_ is de laatste vijand, je denkt wellicht teveel na over jezelf. Twijfels die naar boven kunnen komen zijn bijvoorbeeld: "wat zal mij overkomen, en wat zullen de gevolgen zijn?" Je krijgt zelfmedelijden en je bent verslagen.   
_Toepassing_: Bid met vuur. Het gebed hoeft niet te bestaan uit prachtige zinnen en hoeft niet leerstellig perfect te zijn. Laat de Heilige Geest je leiden in het gebed. Worstel met God, laat Hem niet gaan op de beloften. Stop met de introspectieve houding en raak zelfmedelijden kwijt door voor andere mensen te bidden. Op die manier krijg je het grotere plaatje opnieuw in beeld en raak je de subjectiviteit houding kwijt. 

Literatuur:  
Lloyd Jones, D.M. (1977) _The Christian soldier: an exposition of Ephesians 6:10 to 20,_ Edinburgh: The Banner of Truth.