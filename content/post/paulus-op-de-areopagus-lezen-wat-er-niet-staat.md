---
omit_header_text: true
title: 'Paulus op de Areopagus: Lezen wat er niet staat'
date: 2020-09-04T22:00:00+00:00
description: Hoe bereik je de medemens met het Evangelie? Zodra de boeken er op nageslagen
  worden springen termen als “bruggen bouwen” en “contextualisatie” van de pagina’s
  af. Handelingen 17:16-34, waar Paulus spreekt op de Areopagus in Athene, wordt als
  hét grote schoolvoorbeeld gebruikt om te laten zien hoe bruggen gebouwd kunnen worden
  om een specifieke doelgroep effectief te kunnen bereiken.
tags:
- Evangelisatie
- Nieuwe Testament
related_posts: []
featured_image: "/uploads/anna-kurmaeva-ekox8yrcfre-unsplash.jpg"
images:
- "/uploads/anna-kurmaeva-ekox8yrcfre-unsplash.jpg"

---
Hoe bereik je de medemens met het Evangelie? Zodra de boeken er op nageslagen worden springen termen als “bruggen bouwen” en “contextualisatie” van de pagina’s af. Handelingen 17:16-34, waar Paulus spreekt op de Areopagus in Athene, wordt als hét grote schoolvoorbeeld gebruikt om te laten zien hoe bruggen gebouwd kunnen worden om een specifieke doelgroep effectief te kunnen bereiken.

Op de Areopagus blijkt dat Paulus te maken had met inwoners van Athene en meer specifiek met Stoïcijnse en Epicurische wijsgeren. Interessant genoeg, in theologische artikelen over Paulus’ redevoering, lijkt het haast dat de meeste dingen die hij zegt, specifiek zijn afgesteld op zijn publiek. In andere woorden, hij maakt volop gebruik van Stoïcijnse en Epicurische ideeën en principes welke functioneren als aanvliegroutes om het Evangelie bij zijn hoorders thuis te brengen. Maar is dat werkelijk zo?

De redevoering van Paulus op de Areopagus is niet de enige verhandeling die in het boek Handelingen staat vermeldt. In Handelingen 14 staat namelijk een andere speech, gericht aan heidenen in Lystra. In deze plaats treft Paulus geen filosofen aan zoals in Athene. Opvallend genoeg zijn er toch zes belangrijke overeenkomsten te vinden tussen deze beide redevoeringen.

![](/uploads/handelingen-17.png)

Deze zes overeenkomsten helpen om interpretaties die _in_ de tekst worden gelezen aan het licht te brengen. Laten we eens een kijkje nemen welke (gangbare!) aanvliegroutes om het Evangelie aan de hoorders te brengen eerder gebaseerd zijn op fantasie dan Bijbelse interpretatie:

\- _Vers 24_. Paulus bevestigt dat er één God is en daarmee onderstreept hij het beste van het beste van de Stoïcijnse filosofie.

\- _Vers 25_. Paulus gebruikt de voorzienigheid van God als aanknopingspunt met de Stoïcijnen.

\- _Vers 26_. Dat Paulus benoemt dat God de Schepper is van al de mensen, is een directe confrontatie met het idee dat Atheners geboren zijn uit aarde.

\- _Vers 26_. Paulus knoopt aan met het beste uit de Hellenistische filosofie door te stellen dat er een eenheid is onder alle mensen.

\- _Vers 27_. Het Stoïsche idee dat mensen door hun mentale vermogens God kunnen vinden in zichzelf wordt door Paulus gebruikt om de verbinding te zoeken.

Dus, voordat interessante interpretaties worden overgenomen, is het van belang om Bijbelteksten met andere gedeelten te vergelijken.

_Geraadpleegde literatuur_

Jipp, J.W. (2012) “Paul’s Areopagus speech of Acts 17:16-34 as both critique and propaganda,” _JBL_ 131, 567-588.

Winter, B. (2005) “Introducing the Athenians to God: Paul’s failed apologetic in Acts 17?” _Themelios_ 30(1), 38-59.

Copan, Paul and Litwak, Kenneth D. (2014) _The gospel in the marketplace of ideas: Paul’s mars hill experience for our pluralistic world_, Downers Grove, IL: InterVarsity Press.