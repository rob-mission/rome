---
title: Hoe God menselijk falen gebruikt
date: 2019-04-15 00:04:15 +0000
description: Genesis 38
tags: []
related_posts: []
featured_image: "/uploads/blog/Juda.png"

---
Soms moet je naar een andere plaats verhuizen om je leven een nieuw begin te geven. Dit is wat gebeurde in het leven van Juda en Jozef. Twee verhalen, twee broers en beiden verlieten hun familie. Jozef, Rachels zoon, werd in het geheim verkocht aan handelaren. Juda, de initiatiefnemer, besloot te verhuizen. Met opzet vestigde hij zich met zijn vriend Hira, een vreemdeling, op Kanaänitisch grondgebied. Door dit te doen, bracht Juda zijn _identiteit_, als iemand die hoort bij het uitverkoren volk van God, in direct gevaar. Maar, zelfs voordat Juda vertrok, bracht God Jozef naar Egypte.

Het huwelijk met Sua, een Kanaänitische vrouw, was een geweldig begin van Juda’s nieuwe start. Op _eigen initiatief_ koos hij zijn vrouw. Door met een vrouw uit een _ander volk_ te trouwen, negeerde hij het voorbeeld van Isaak en Jakob. Juda en Sua waren vruchtbaar, want zij gaf hem drie zonen. Juda noemde zijn eerste zoon Er en zijn vrouw noemde de andere twee Onan en Sela. Voor zijn zoon Er regelt Juda Tamar, een vrouw uit een andere etnische groep.

Er was zo slecht dat hij stierf doordat God hem doodde. Onan had de plicht om nakomelingen voor zijn broer Er te verwekken. Echter weigerde hij en werd op dezelfde manier als Er gestraft. Juda's vrouw overleed. Nu belooft Juda dat hij zijn zoon Sela (letterlijk "van haar") aan zijn schoondochter Tamar ten huwelijk geeft. Echter komt hij zijn belofte niet na. Tamar blijft een weduwe, woont waarschijnlijk weer in haar ouderlijk huis, zonder nakomelingen.

Jaren later. Tamar komt in actie op het moment van het feest van het schapen scheren. Ze trekt haar weduwe kleed uit. Juda herkent haar niet als de hoer aan de kant van de weg naar Timna. Juda belooft haar een geit in ruil voor seks. Echter, hier is ze niet tevreden mee. Juda moet haar zijn persoonlijke bezittingen geven als een onderpand: zijn zegelring, snoer en staf. Juda stemt in! Dit is het diepste punt in het verhaal: Juda geeft het equivalent van zijn _identiteitskaart_ als een onderpand aan een hoer.

Tijdens deze turbulente periode blijft Juda bevriend met Hira. Hira is de geschikte persoon om de jonge geit in te wisselen voor zijn persoonlijke bezittingen. Verrassend genoeg kan Hira haar niet meer vinden! Wanneer Juda beseft dat zijn bezittingen zijn verdwenen, probeert hij te voorkomen dat hij publiekelijk zijn gezicht verliest. “Laat ze het onderpand zelf maar houden” (38:23). Drie maanden later, als Juda hoort dat Tamar zwanger is, wil hij haar levend verbranden. Helaas voor hem, Tamar gebruikt Juda's persoonlijke bezittingen om te onthullen dat hij de dader is. Dat is het moment wanneer Juda beseft: “Zij is rechtvaardiger dan ik” (38:26). Niet Hira, maar Tamar is degene die echt Juda uitdaagt.

Ondertussen deed Jozef in Egypte wat Juda had moeten doen. Waar Juda in de val van een prostituee valt, overwint Jozef verleiding door te weigeren om overspel te plegen. De vrouw van Potifar vraagt Jozef _dag na dag_ om met haar naar bed te gaan. Waarom zou je moeilijk doen, Jozef? Op het moment dat ze hem vastgrijpt, rent hij weg. De vrouw van zijn manager gebruikt zijn mantel als een middel om anderen te overtuigen dat Jozef een bedrieger is. Ironisch genoeg, Juda's persoonlijke bezittingen worden ook gebruikt op deze manier. Echter, in zijn geval is het om zijn schuld aan te tonen.

Jaren later. God plaatst Jozef in een leidinggevende functie in Egypte. Juda keert terug naar zijn broers. Tijdens een ernstige hongersnood worden de broers gedwongen om naar Egypte's korenschuren af te reizen. Jozef, een gouverneur in Egypte -hoewel zijn broers hem niet herkennen- stelt zijn broers op de proef door hen te vragen Benjamin de volgende keer mee te laten brengen. Nu vreest vader Jakob om zijn andere zoon van Rachel te verliezen. Dan staat Juda op om zich als borg te stellen voor de veilige terugkeer van Benjamin (43:8-9). Juda's bekentenis aan Tamar (38:26) lijkt oprecht te zijn geweest. Zijn leven is veranderd.

Niet veel later maakt Jozef zichzelf bekend aan zijn broers: “Jullie hebben kwaad tegen mij bedacht, maar God heeft dat ten goede gekeerd” (50:20). In andere woorden, wat jullie toen met mij gedaan hebben, was fout. Maar God heeft het gebruikt om Zijn plan uit te voeren. Vader Jakob en zijn zonen krijgen een woonplaats in het land Egypte. Dit plaatst het verhaal van Juda en Tamar in een _groter perspectief_. Een belofte is uitgekomen! Lang geleden had God aan Abraham beloofd dat hij de nakomelingen van Abraham uit het beloofde land zou leiden voor een bepaalde tijd (Gen. 15:13-16). Waarom? God's plan was om de identiteit van Abraham's nakomelingen als het uitverkoren volk te versterken. Juda's leven is een voorbeeld van de dringende noodzaak voor de verstevigen van hun identiteit.

Juda's verhaal eindigt indrukwekkend: hij ontvangt een bijzondere zegen van zijn vader Jakob (49:8-12). Eeuwen later schrijft de evangelist Mattheüs de namen van Juda en Tamar als onderdeel van de genealogie van Jezus Christus.

De vreemdeling, een hoer en een geit: niet in de eerste plaats een verhaal over een familiedrama, maar een essentieel hoofdstuk in Genesis wat laat zien hoe God geschiedenis schrijft ondanks menselijke fouten.