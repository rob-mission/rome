---
omit_header_text: true
title: '27 maart 2020: Een aflaat voor een lijdende wereld'
date: 2020-03-27T11:50:59.000+00:00
description: 'Op 27 maart 2020 om 18.00 uur, in het midden van deze verschrikkelijke
  coronacrisis, gaat Paus Franciscus voor in een gebedsviering. Daarna geeft hij de
  speciale Urbi et Orbi zegen, niet alleen voor de stad Rome, maar ook voor de gehele
  wereld. '
tags:
- Rome
- Rooms-Katholicisme
related_posts: []
featured_image: "/uploads/Afbeelding2.jpg"
images:
- "/uploads/Afbeelding2.jpg"

---
Op 27 maart 2020 om 18.00 uur, in het midden van deze verschrikkelijke coronacrisis, gaat Paus Franciscus voor in een gebedsviering. Daarna geeft hij de speciale Urbi et Orbi zegen, niet alleen voor de stad Rome, maar ook voor de gehele wereld. Door de paus zal tijdens deze plechtigheid een monstrans getoond worden. In deze monstrans bevindt zich de heilige hostie. Voor Rooms-Katholieken betekent dit dat Christus letterlijk met hen is en op die manier het volk zegent.

Na de Urbi et Orbi geeft Kardinaal Angelo Comastri toelichting hoe een speciale aflaat verkregen kan worden. De aflaat is voor de gelovigen die lijden aan het coronavirus en degenen die in quarantaine verkeren. Ook medisch personeel, familieleden en alle anderen die het voorbeeld van de goede Samaritaan volgen in deze coronacrisis komen in aanraking voor de _Plenary Indulgence_. Deze aflaat zal alle tijdelijke straffen voor de zonden verwijderen die tot de dag van het ontvangen zijn begaan. Deze vergeving wordt uitgedeeld vanuit de schatkamer van de Rooms Katholieke kerk, die gevuld is met een overschot aan verdiensten van de heiligen.

Om deze _volle_ aflaat te verkrijgen, moet de viering van de heilige mis online bijgewoond worden en daarbij wordt de rozenkrans gereciteerd. Als dit niet mogelijk is, dan moet op z'n minst de geloofsbelijdenis worden opgezegd, het Onze Vader worden gebeden en een gebed tot de heilige maagd Maria gedaan worden.[\[1\]](#_ftn1)

Vandaag wordt opnieuw duidelijk dat het aflaatsysteem onderdeel uit maakt van het Rooms Katholieke geloof. Dit systeem, wat bekritiseerd en verworpen is door Maarten Luther, ontkent dat zonden worden vergeven door God Zelf en het volkomen werk van Christus. Door deze speciale aflaat met haar voorwaarden komt de ware kern van het evangelie van Rome naar boven: een _ander_ evangelie.

Zo blijkt in deze crisis, waarin ItaliÃ« zwaar wordt getroffen, dat er ook een geestelijke crisis gaande is. Tijdens deze bijzondere tijden hebben de gemeenten in Rome de taak om ander geluid te laten horen, namelijk dat er hoop en redding is in Christus alleen. 

***

[\[1\]](#_ftnref1) [http://press.vatican.va/content/salastampa/en/bollettino/pubblico/2020/03/20/200320c.html](http://press.vatican.va/content/salastampa/en/bollettino/pubblico/2020/03/20/200320c.html "http://press.vatican.va/content/salastampa/en/bollettino/pubblico/2020/03/20/200320c.html")