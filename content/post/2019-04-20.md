---
date: 2019-04-20T04:20:00-00:00
# description: "De opstanding van Jezus"
featured_image: "/uploads/blog/Opstanding.png"
tags: ["Jesus"]
title: "De opstanding van Jezus"
---
Buchenwald, Paaszondag 1939. Paul Schneider was gevangengezet in een foltercel, omdat hij weigerde om de swastika-vlag te vereren. Vanuit zijn cel kon hij het paradeterrein overzien. Gevangenen werden opgesteld in rijen, wachtend in stilte. Schneider, bekend als de dominee van Buchenwald, riep uit het raam: "Jezus Christus zegt: 'Ik ben het Licht van de wereld. Wie Mij volgt zal niet in de duisternis wandelen...' Dus de Heer zegt: 'Ik ben de opstanding en het leven...' Kameraden, luister naar me. Dit is dominee Paul Schneider. Mensen worden hier gemarteld en vermoord. Dus de Heer zegt: ‘Ik ben de opstanding en het leven!’.” Meer kon hij niet zeggen. De bewakers sloegen hem totdat hij zweeg.[1]

Jezus opgestaan? Hoe kun je geloven in de opstanding in de 21ste eeuw? Waren er ooggetuigen? Ja, de Evangeliën geven verschillende unieke verhalen weer van wat er na de kruisiging van Jezus volgde. Neem bijvoorbeeld de verhalen over Jozef van Arimathea, de vrouwen, de Romeinse wachtposten bij het graf en Jakobus, de broer van Jezus. Hun verhalen zijn zo belangrijk dat diverse vooraanstaande christelijke wetenschappers deze gebruiken om te verklaren dat de opstanding van Jezus de meest voor de hand liggende verklaring is van dat wat er gebeurde in de jaren 30 van de eerste eeuw. Hier volgt een kort overzicht van enkele argumenten. 

Jozef

Jezus werd begraven door Joseph of Arimathea, een lid van het Joodse Sanhedrin. Het Sanhedrin, de Joodse rechtbank, bestond uit een groep van zeventig vooraanstaande mannen. De hele raad stemde in om Jezus te straffen (Mark. 15:1) en de apostel Petrus houdt hen dan ook verantwoordelijk voor de kruisiging van Jezus (Hand. 2:23, 36; 4:10). Jozef wordt beschreven als “een gerespecteerd lid van de Raad,” wat betekent dat deze man een bekend persoon was in Jeruzalem (Mark. 15:43). Dat juist Jozef of Arimathea de zorg op zich nam om voor het lichaam van Jezus te zorgen, maakt het “zeer waarschijnlijk” dat dit niet een christelijk bedenksel is.[2] 

De vrouwen

De rol van vrouwen in de ontdekking van het lege graf is veelbetekenend. In de eerste eeuw werd de samenleving gekenmerkt door patriarchale verhoudingen. Vrouwen hadden een lage status en werden niet gezien als geloofwaardige juridische getuigen. William Lane Craig stelt over de vrouwen bij het graf het volgende: “Het feit dat vrouwen, van wie het getuigenis waardeloos geacht werd, de belangrijkste getuigen waren van het feit van het lege graf, kan alleen aannemelijk worden verklaard, of je het leuk vindt of niet, dat ze de eigenlijke ontdekkers waren van de lege graf”.[3] Met andere woorden, de rol van de vrouwen in het verslag over de opstanding suggereert dat dit geen bedenksel is.

De Romeinse wachtposten

Mattheüs meldt dat de Joden de wachtposten instrueerden om het nieuws te delen dat de discipelen het lichaam van Jezus stalen, terwijl zij sliepen. Deze Joodse uitleg van de opstanding was wijdverspreid (Matth. 28:13-15). Deze uitleg is ontwikkeld door de tegenstanders van de eerste volgelingen van Christus in een reactie op de discipelen die het nieuws verkondigden over de opgestane Jezus. Dat de bewakers in slaap waren gevallen, impliceert dat deze wachtposten niet konden weten dat de discipelen het lichaam van Jezus uit het graf hebben gehaald. Maar het argument dat de discipelen het lichaam hebben gestolen, onderstreept vooral dat het lichaam ontbrak. Het graf was leeg. Tenzij het graf leeg was, konden de discipelen de opstanding van Jezus in Jeruzalem niet verkondigen.

Jakobus

“Vervolgens verscheen Hij (Jezus) aan Jakobus, vervolgens aan al de apostelen” (1 Kor. 15:7). Deze Jakobus was de broer van de verrezen Jezus! (Gal. 1:19). Verrassend genoeg portretteren de Evangeliën Jakobus als een ongelovige tijdens Jezus openbare bediening (Mark. 3:21-35; Joh. 7:5). Zijn familie twijfelde over de identiteit van Jezus. “Hij is goddelijk of bespottelijk”[4] en zij kozen voor het laatste: “Hij is uit zijn geest” (Mark. 3:21). Echter, na de verschijning van Jezus aan Jakobus, zijn ook Jakobus en zijn broers aanwezig tijdens de samenkomsten van de eerste volgelingen van Jezus in Jeruzalem (Hand. 1:14). Jaren later werd Jakobus samen met Johannes en Petrus gezien als de meest vooraanstaande leiders van de christelijke kerk (Gal. 1:18-19; 2:1-10; Hand. 15:13-21). Jakobus, het hoofd van de kerk in Jeruzalem, werd in het jaar 61/62 AD gestenigd door het Joodse Sanhedrin. Hij stierf als martelaar vanwege het geloof in Jezus Christus. Deze opmerkelijke verandering van een ongelovige naar een vooraanstaand leider is “één van de zekerste bewijzen” dat de verrezen Jezus daadwerkelijk verscheen aan Jakobus.[5] De beschrijvingen van het ongeloof van Jezus’ broer in de Evangeliën is nu beter te plaatsen: de auteurs rapporteerden dingen die werkelijk plaatsvonden.

Literatuur voor verder onderzoek:

[1] Scheuer, Manfred (2014) “Christus-Gedächtnis im Geist,” in Rees, Wilhelm (ed.) Ökumene, Wien: Lit Verlag, 21-32 (27).

[2] Brown, Raymond E. (1994) The Death of the Messiah, 2 vols., Garden City, N.Y.: Doubleday, 2:1240–41.

[3] Craig, Reasonable faith, 368.

[4] Vos, Antoon (2014) Jezus, zijn verhaal, Kampen: Brevier, 94.

[5] Craig, Reasonable faith, 380.
